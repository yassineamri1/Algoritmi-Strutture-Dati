# Laboratorio di Algoritmi - FAQs

**Q: Come determino quale turno di laboratorio posso frequentare?**

**A**: I turni di laboratorio sono suddivisi secondo due criteri:

  1. secondo il corso di assegnazione:
      - i turni 1 e 2 sono destinati agli studenti che frequentano il corso A
      - i turni 3 e 4 sono destinati agli studenti che frequentano il corso B
  2. secondo la parità del numero con cui termina il la matricola dello studente:
      - matricola pari possono frequentare turni pari
      - matricola dispari possono frequentare turni dispari

  Riassumendo:
    - studenti del corso A con matricola dispari saranno assegnati al turno 1
    - studenti del corso A con matricola pari saranno assegnati al turno 2
    - studenti del corso B con matricola dispari saranno assegnati al turno 3
    - studenti del corso B con matricola pari saranno assegnati al turno 4

**Q: Sono uno studente assegnato al turno X posso spostarmi al turno Y?**

**A**: sì, a patto che trovi un collega del turno Y che accetta di frequentare il turno X. Il cambiamento va comunicato ai docenti **entro e non oltre il 19 marzo 2021**.

**Q: Sono uno studente che ha già preparato il laboratorio dell'anno accademico 2018/19. Posso sostenere la prova di laboratorio discutendo gli esercizi dello scorso a.a.?**

**A**: No. Dovrà sostenere la prova di laboratorio discutendo gli esercizi dell'A.A. 2020/21. 

**Q: Sono uno studente del turno X vorrei lavorare in gruppo con uno studente del gruppo Y. Posso farlo?**

**A**: No.

**Q: Sono uno studente lavoratore, è prevista qualche regola particolare per chi non frequenta?**

**A**: No.

**Q: Ho l'impressione che si dia molta (troppa) importanza alla parte "estetica" del codice (commenti, indentazioni, etc..).
Spesso passo più tempo ad abbellire il codice che a scrivere gli algoritmi stessi.**

**A**: Se hai questa impressione allora vuol dire che stai svolgendo bene il laboratorio. La scrittura di codice modulare, di buona qualità, ben commentato e ben testato è un lavoro che richiede tempo e dedizione. È però un'attività fondamentale per il successo dei progetti a cui lavorerai. Quando oltre a percepirne la fatica ne percepirai anche il valore, avrai interiorizzato una buona parte di quanto si voleva trasmettere quando si è formulato il mandato degli esercizi.

**Q: È possibile avere una linea guida più netta riguardo l'implementazione, il design delle API, etc.?**

**A**: Parte del mandato degli esercizi è la richiesta di prendere decisioni circa come procedere con lo sviluppo del codice. Il design delle API, il livello di fattorizzazione dei metodi, etc. sono tutte decisioni lasciate allo studente di cui si può discutere di persona durante le lezioni e che andranno difese in sede d'esame.
